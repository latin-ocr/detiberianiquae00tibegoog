11

Iam ex similitudine, quae inter versus Columbani 33-36
intercedit et versum 198 declamationis, concludere possis Co·
lumbanum nonnulla a declamatore mutuatum esse. At ratione
metrorum habita haec invenies: Quamquam in declamatIone
satis multae Columbani metro aptissimae versuum partes, prae·
cipue exitus insunt, vix tamen tale quidquam apud columbanum
invenitur, quod non declamationi cum Tiberiano commune sit:
Accuratissima enim ratione inita omnium declamationis (285)
versuum duas tantum versuum partes quodammodo cum duobus
columbani Adoniis convenientes reperimus. (Columban. 38 cf.
Declam. 220 et 1433 Col. 52 cf. Decl. 200.)

Sed ne has quidem particulas Columbanus ad easdem res
narrandas adhibuit, ut prope semper fecit, ubi Tiberiani verbis
usus est. Quid vero causae Columbano fuisse putamus, cur
sententiis ex declamatione depromptis verbis declamationis tam
parce modesteque uteretur, cum satis audacter Tiberiani et sen·
tentias et flosculos pro suis venderet?

Igitur columbanus omnino declamatorem non secutus est.

Nunc inde quid efficiatur videamus: columbanus, tametsi
multa in epistola ad Fedolium cum Tiberiano et declamatore
conveniunt, tamen Tiberiaunm tantum {imitatus est, declama-
tionem ignoravit. Multa autem habet Oolumbanus, quae in de·
clamatione exstant tacente Tiberiano: uterque igitur haec a
tertio sibi sumpsit. Atqui declamator complures locos, quos
apud Columbanum non legimus, Tiberiani simillimos exhibet:
Ex quo consequi videtur, declamatorem quoque ex Tiberiani
carmine hausisse ¹¹).

‚,At‚ dixerit quispiam, qui fieri potest, ut multae tamen res

 

¹¹) Accedit illa quoque causa, quod declamationis vv, 207 sqq. imita-
tionem perversam vv. 22 sqq. Tiberiani quasi ipsi indicant.

Ceterum declamator ‚ quamquam nulla fere re impediebatur, ne in
sententiis ac verbis Tiberiani vestigia premeret -— uterque enim metro
heroico utitur, neque declamationi apta non erat natura carminis Tiberiani
-- tamen verba fere nulla deprompsit, (nisi quod pauca quaedam initia vel
exitus versuum descripsit), sententiis autem libere tantum usus vel imitatus
est Tiberianum vel mutavit. Etiam anaphorae, epiphorae, antithesis figuras
saepe a Tiberiano usurpatas imitandas sibi proposuit. (cf. vv. 196, 1973
203—205; 208-2113 200, 201; 206.)

