m

15 Has per umbras omnis ales plus canora quam putes
Cantibus vernis strepebat et susurris dulcibus3
Hic loquentis murmur amnis concinebat frondibus
Quis melos vocalis aurae musa zephyri moverat.
Sic euntem per virecta pulchra odora et musica

20 Ales amnis aura lucus flos et umbra iuverat.

 

15 canora quam potest (ᾗ). -— 17 Hinc. -- 18 Quas —— zefri. —
19 pui recta. — 20 Alis -— unbra uiuerat.

—fflffl—fflmm

 

 

 

Hoc versuum ordine omnia bene se habent: nam primum totum
(nemus) ponitur, quod sequuntur partes (rivuli, antra), quae omnia com-
prehenduntur verbis: „has per umbras“.

15 plus pro „magis“ positum; cf. Nemes, ecl. 4, 72: plus formosus.
19 et particula in ultima parte enumerationis posita rarissime invenitur.

Quae tacite emendata sunt Baehrensii libro debeo,

Deinceps quaerentibus nobie, ut erat propositum, num omnia
haec carmina Tiberiano tribuenda sint, via quasi ipsa re de-
monstratur: carmen enim illud primum a nobis tractatum,
quamquam in codice Tiberiani nomen non prae se fert, tamen
sine ulla dubitatione -— ut Baehrensius recte judicat - ei vin-
dicandum est, cum Servius grammaticus -— gravis ille quidem
auctor -- ad Verg. Aen. IV, 136 versum huius carminis tertium
Tiberiani nomine addito laudet. Itaque nobis hinc proficiscen-
tibus huius carminis grammaticae, rhetoricae, metricae rationes
cum ceterorum in comparationem vocandae sunt. Neque tamen
omnia illa carmina eadem trutina pensanda sunt: nam in iis,
quae in codd. mss. sub nomine Tiberiani feruntur, nisi insunt,

quae nimis a Tiberiano abhorreant , eausa non est, cur codi- ·

cibus diffidamus - contra id, quod nomine caret (de avicula

‘ cf. p. 30 adn. 1¹7), Tiberiano non vindicandum est, nisi satis

manifesto cum eius propria natura et indole concinit.

His praemissis ad rem ipsam aggrediamur. Atque ex rebus
grammaticis, carminis primi hae inferiorem Latinitatem indicant:
v. 10: sub quo custode pericli commendas natum3 v. 18: quos
aurum servit in usus; v. 19: venditur3 v. 28: famis (antiqua
affectasse Latinitatis labentis macula est).

