versus hi prae se ferant, certe in illo carmine nihil exstat nisi
de deo et mundo. ’

Nihilo magis causae suppetunt, eur carmen 111 Tiberiani
esse negemus: Nam quod v. 7 „sub“ (vel „de“) pro ablativo
instrumentali, v. 9 „vel“ pro „et“, v, 15 ,‚plus“ pro „magis“,
vv. 19 et 20 „et“ in ultima parte enumerationis pro· „que“ le· ’
gitur, morem inferioris aetatis indicant; huc etiam referendum
est vocabulum „labibundus“ (v. 14), quod ad suum arbitrium
poeta finxisse videtur.

Iam in re metrica iisdem fere rationibus quibus auctor
„Pei-vigilii Veneris“ utitur. Locis enim paribus et imparibus
spondei admittuntur3 simillimus etiam usus est solvendarum
arsium, quarum duo exstant exempla iu vocabulis plus quam
disyllabis, quae dactylo non clauduntur (v, 7 cf. Perv. Ven. v. 553
v. 18 cf. Perv. Ven. v. 76); quater breves syllabae, quae non in
consonam exeunt, in extremo versu positae sunt (3, 10, 11, 19).

(laesuram porro omnes versus legitimam post sedem quar-
tam habent.

Neque usquam leges numerorum subtiliores migratae sunt,

Restant elisiones, quae omnes (sunt vero quinque in brevi
vv. 5, 9, 10, 19, 19) recte se habent, cum non adhibeantur in
syllaba quae in caesura aut statim post caesuram sit.

Iam quoniam ad carmen istud de avicula pervenimus, quae
prima, quae ultima tractemus, nescimus, cum omnia pari vilitate
laborent. Etenim bene cum illo ,‚nimis“ cotidiani sermonis di-
cendi genus convenit, ex quo nonnullos flosculos decerpamus,
ut „explere volatus“, „sublimia circuire“, „iacere sub imis“(!),
’ „exemplum tenendum capere“‚ „tonare (vel sonare) secundis.“
Accedit quod carmen testudineofquasi gradu procedit, ne dicam
retro se fert, quae res iu tantulo carmine tantulae sententiae
tolerabilis non est. Praeterea notanda est antithesis perversa
(v. 6). Quae cum ita siut, causam non video, cur Tiberiano,
qui certe iu eligendis apte ad carminis materiam metris iudicium
non neglexit, versus istos inepto rei metro conscriptos obtru-

damus. ¹⁷)

¹⁷) Liceat mihi in calce operis versiculos istos in adnotatione saltem
legentibus repraesentare ; quae Baehrensius mutavit in textum recepta sunt:
equidem corrigere quidquam in carmine pessimo nolui.

 

 

 

 

